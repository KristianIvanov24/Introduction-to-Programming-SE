# В час

1. От миналия практикум: Напишете функция, която приема два сортирани масива и ги слива в трети масив като поддържа сортировката. За задачата НЕ може да използвате сортиращи алгоритми.

2. Даден масив се нарича "завъртян", ако елементите му са сортирани, спрямо произволен начален индекс в масива (считаме, че след последния елемент на масива, следва първия). Например масивът [5 6 7 8 9 10 1 2 3 4] е завъртян, докато [3 4 5 6 2 1] не е.
Да се напише програма, която приема от стандартния вход число n и k, и завъртян масив с n елемента (по условие няма повтарящи се елементи) и отпечатва в конзолата индекса на първия елемент в масива, който е равен на k (-1 ако k не се среща в масива).

# Примерни задача за к2

1. Да се напише програма, която приема едномерен масив от естествени числа в диапазона [0 до 541). Максималният размер на масива да е 200. Програмата да извежда на стандарния изход сумата на простите числа на нечетни индекси в масива. Програмата да обработва невалидни входни данни.

2. Да се напише програма, която приема квадратна матрица от реални числа в диапазона от 10 до 1300 включително. Максималният брой колони на масива да е 200. Програмата да извежда на стандарния изход сумата на простите числа, които се намират на главния или второстепенния диагонал в матрицата. Програмата да обработва невалидни входни данни.

<details> <summary> За какво да внимавате на контролното? </summary>

- да кръщавате адекватно променливите и функциите си
- да изнасяте магически числа в константи
- да валидирате коректността на входнти данни
- да сравнявате правилно реални числа
- да разделяте кода си във функции
- при функции, в които не променяте масива/матрицата подаден/а като параметър на функцията, параметърът да се приема като константа.
- да валидирате входните данни (`естествени числа в диапазона [0 до 541)` значи да проверявате всяко число от масива дали е в диапазона, ако не е в диапазона да извеждате адекватно съобщение и да приключите изпълнението на програмата)
- да внимавате за дефиниционното множество на входните данни
  - естествени числа/неотрицателни -> unsigned
  - реални числа/числа със плаваща запетая -> double
  - цели числа -> int
  - символи -> char
  - 0 или 1/true или false -> bool
- "Максималният брой колони на X да е 200" значи, че онази константа за капацитет на масив/матрица = 200.
- да ПИТАТЕ ако не разбирате нещо по условието на задачата
- да решите задачата правилно :)
</details>

# Задачи

1. Напишете функция, която приема матрица и връща най-малкия и най-големия ѝ елемент.

2. Напишете функция, която приема квадратна матрица и отпечатва главния диагонал, след това и второстепенния.

3. Напишете функция, която проверява дали в частта над главния диагонал на квадратна матрица от естествени числа съществува просто число.

4. Напишете функция, която приема матрица и я обръща надясно.

<details> <summary> Примерен вход и изход </summary>

Вход:
```
1 2 3 
4 5 6
7 8 9
```
Изход:
```
7 4 1
8 5 2
9 6 3
```
</details>

5. Напишете функция, която приема матрица с елементи само 0 и 1. Функцията да връща броя на специалните позиции в матрицата. Специална позиция (i, j) е, такава че `matrix[i][j] == 1` и всички други елементи в реда i и колоната j са 0.

(маркираните в светлосиньо са специалните позиции)
<details> <summary> Примерен вход и изход </summary>

![alt text](https://assets.leetcode.com/uploads/2021/12/23/special1.jpg)

![alt text](https://assets.leetcode.com/uploads/2021/12/24/special-grid.jpg)

</details>

6. Напишете функция, която приема квадратна матрица и отпечатва елементите ѝ на зиг-заг (първи ред отляво надясно, втори ред отдясно наляво и т.н.)

7. Напишете функция, която приема сортирана матрица и елемент за търсене. Фунцкията да връща реда и колоната на търсения елемент. Ако елемента не е в матрицата да върне -1. Задачата да се реши оптимално, без да се обхождат всички елементи на матрицата.

8. Нека `f : {0, 1, ... n - 1} -> {0, 1, ..., m - 1}` е функция, представена чрез матрица М с размери n x m, където `M[i][j] = 1`, ако `f(i) = j`. Напишете функции, които проверяват дали функцията f е:  
- Инекция
- Сюрекция
- Биекция

<details> <summary> Примерен вход и изход </summary>

Вход:
```
n = 4, m = 4
M =
1 0 0 0
0 1 0 0
0 1 0 0
0 0 0 1
```
Изход:
```
Injection: false
Surjection: false
Bijection: false
```
---
Вход:
```
n = 3, m = 4

M =
1 0 0 0
0 1 0 0
0 0 1 0
```
Изход:
```
Injection: true
Surjection: false
Bijection false
```
</details>
